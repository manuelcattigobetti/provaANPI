<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="viewport" content="height=device-height, initial-scale=1.0">
    <link rel="stylesheet" type="text/css" href="../../FONT/TITILLIUM/font.css" media="all">
    <link rel="stylesheet" type="text/css" href="../../STYLE/style.css" media="all">
    <title>ANPI | Tappa 11</title>
</head>
<body>

<header>
    <a href="https://www.anpi.it/" class="logo left"> <img src="../../IMG/LOGO/anpi.jpeg"></a>
    <h1>Percorsi di Memoria - Fascismo e Resistenza a Scandiano</h1>
    <a href="https://istitutogobetti.edu.it" class="logo right"> <img src="../../IMG/LOGO/gobetti.png"></a>
</header>

<nav>
    <a href="../../index.html" class="button"><img src="../../IMG/ICONS/home.svg">Home</a>
    <a href="../../tappe.html" class="button"><img src="../../IMG/ICONS/location.svg"></img>Tappe</a>
    <a href="../../info.html" class="button"><img src="../../IMG/ICONS/info.svg"></img>Info</a>
    <a href="https://www.istitutogobetti.it/cookie-policy/" class="button"><img src="../../IMG/ICONS/cookies.svg"></img>Cookies</a>
    <a href="../../login.html" class="button"><img src="../../IMG/ICONS/login.svg"></img>Log-in</a>
</nav>

<div class="move">
    <a class="arrow left" href="../10/"><img src="../../IMG/ICONS/double_arrow_left.svg"></a>
    <a class="arrow right" href="../12/"><img src="../../IMG/ICONS/double_arrow_right.svg"></a>
</div>

<main class="location_main">
    <div class="text_container">
        <h2>TAPPA 11: Via Garibaldi 8


        </h2>
        <p class="audio_description">11.1 - Ferdinando Cesari</p>
        <audio controls autoplay>
            <source src="11.mp3" type="audio/mpeg">
            Il tuo browser non supporta i file audio!
        </audio>
        <div class="image_container">
            <img class="image" src="./img0.png">
        </div>
        <div class="text_image_container">
            <span>
               Scendendo da via Marconi, passando sotto il Campanone, si sbuca in via Garibaldi: nell'edificio che si trova quasi di fronte al Campanone abitava FERDINANDO CESARI con la sua famiglia, che gestiva il caffè-osteria sito al piano terra in quella che un tempo era stata la Chiesa di S. Croce demolita a fine ‘800.<br>
               FERDINANDO CESARI aveva 23 anni, era da poco sposato con Gabriella, la giovanissima moglie in attesa del loro primo figlio, e per lei aveva scelto il nome di battaglia “Gabri”; così ogni volta che veniva chiamato era un pensiero per l’amata.<br>
               Nell’estate del 1944 Ferdinando raggiunse le formazioni partigiane sul nostro Appennino e partecipò ai durissimi combattimenti di luglio. Dopo la sconfitta e i rastrellamenti rientrò a casa e da qui coordinò alcune squadre partigiane.<br>
               A casa sua era un via vai di ragazzi: si parlava di reclutare giovani, metterli in contatto con i partigiani in montagna, raccogliere cibo, vestiti e armi, sabotare i tedeschi e opporsi ai fascisti. Per non destare sospetti si ascoltava musica, si cantava, si giocava a carte.<br>
               La sorella Fernanda, una bambina all'epoca dei fatti, custode delle memorie familiari, ricorda teneramente che, quando il fratello tornava clandestinamente a casa per poche ore, lei doveva stare compostamente seduta su una sedia o sul divano per consentire al fratello di muoversi liberamente per casa, in modo da evitare che i clienti del sottostante bar di famiglia, frequentato anche da persone vicine ai fascisti, sentissero i passi di più persone muoversi al piano di sopra e potessero sospettare la presenza di Ferdinando.<br>
               Fratello e sorella dovevano darsi il cambio per camminare in casa propria, per non insospettire chi poteva sentirli!<br>
               Ma, come in ogni paese, anche a Scandiano c'erano delatori, spie dei fascisti e dei tedeschi, e quel movimento non passò inosservato. Il C.L.N fece allontanare Ferdinando da Scandiano per proteggerlo; cambiava spesso nascondiglio, ma è difficile restare a lungo lontano dalla moglie che porta nel ventre il tuo primo figlio, così ogni tanto “Gabri” tornava a casa per qualche ora.<br>
               All'alba di un freddo giorno di fine dicembre, in casa Cesari erano ancora tutti a letto. Colpi violenti alla porta. Era la Brigata Nera. Ad aprire andò Bruno, il padre, per dare il tempo a “Gabri” di scappare dal retro. Rabbiosi, i fascisti lo arrestarono e minacciarono tutta la famiglia.<br>
               “Gabri” allora si costituì. Portarono in carcere tutti e due, padre e figlio. Il padre sarà rilasciato qualche giorno dopo. “Gabri” no. Per lui ci fu l’orrore e l’inferno dei Servi e di Villa Cucchi, luoghi terribili al solo nominarli.<br>
               Venne fucilato il 28 gennaio 1945 a Pieve Modolena, sulla via Emilia alle porte di Reggio, insieme ad altri nove partigiani. Un cippo accanto al torrente Quaresimo li ricorda tutti.<br>
               Per giorni i corpi restarono sulla neve senza che si potesse dare loro sepoltura. Tutti dovevano vedere che fine facevano i “banditi”, i ribelli. Quando finalmente poté recuperare il corpo, il padre risparmiò alla madre lo strazio di vedere come avevano martoriato il figlio.<br>
               Qualche settimana dopo, tutta la famiglia Cesari venne arrestata. Bruno era infatti sospettato di aver partecipato a un'imboscata a soldati tedeschi sul Brolo per vendicare l'uccisione del figlio, nonostante fosse estraneo al fatto.<br>
               Li misero al muro, pronti a fucilarli tutti: padre, madre e Fernanda, la sorella di “Gabri”, ancora una bambina. All'improvviso il rombo dei bombardieri, bombe che esplodevano tutto intorno, fuggi fuggi.<br>
               Anche i tedeschi scapparono in cerca di riparo. <br>
               Si salvarono così, per puro caso. Fernanda si perse nei campi, vi passò una notte intera.<br>
               Una bambina completamente sola, al buio, al freddo, con il frastuono dei bombardamenti tutto intorno. Quando la ritrovarono, non riuscì a parlare per giorni a causa dello shock.<br>

            </span>
        </div>
    </div>
</main>


<footer>
    <h2 class="footer1">Progetto realizzato da alcuni studenti dell’Istituto P. Gobetti in collaborazione con A.N.P.I.
        Scandiano</h2>
    <div class="anpi info footer2">         <!--GOBETTI-->
        <p>Indirizzo: Via della Repubblica, 41, 42019 Scandiano (RE)</p>
        <p>Telefono: 0522 984149</p><br>
        <p>Email: reis00300n@istruzione.it</p><br>
        <a href="https://www.istitutogobetti.it">Sito Ufficiale Istituto P.Gobetti</a>
    </div>

    <div class="gobetti info footer3">      <!--ANPI-->
        <p>Indirizzo: Via Gilberto Fogliani, 7, 42019 Scandiano (RE)</p>
        <p>Telefono: 340 5067137</p><br>
        <p>PEC: anpi.comitatonazionale@pec.it</p><br>
        <a href="https://www.anpi.it">Sito Ufficiale A.N.P.I.</a>
    </div>
</footer>
</body>
</html>